# Conclusie
Wanneer we terugkijken naar de originele doelstellingen van het project, kunnen we concluderen dat het belangrijkste deel — het 
ontwikkelen van een speelbaar Vier op een Rij-spel met een functionerende AI — succesvol is behaald. De kern van het project was 
het maken van een AI die zelfstandig strategische zetten kan bepalen, en dit is gerealiseerd met behulp van het 
minimax-algoritme. De AI speelt logisch, probeert winnende zetten te maken en blokkeert waar mogelijk de speler. Daarmee voldoet 
het spel aan de hoofddoelstelling en vormt het een directe oplossing voor de oorspronkelijke probleemstelling: een uitdagende 
tegenstander creëren waarmee spelers een echte competitie kunnen aangaan.

Niet alle subdoelstellingen zijn echter bereikt. De uitbreidingen zoals meerdere rastergroottes en een instelbare
moeilijkheidsgraad bleken binnen de beschikbare tijd niet haalbaar. De moeilijkheidsgraden zijn getest, maar leverden een 
slechter spelende AI op, waardoor deze functie bewust is weggelaten. Toch zijn er andere waardevolle uitbreidingen toegevoegd, 
zoals een optiemenu met meerdere spelmodi (Player vs AI, Player vs Player, AI vs AI), een home-knop, resetfunctie, leaderboard en 
geluidseffecten.

Hoewel niet alles uit de uitbreidingslijst is geïmplementeerd, is het eindresultaat een volledig speelbaar, stabiel en duidelijk 
uitgebreid spel dat voldoet aan de belangrijkste doelstelling en een passende oplossing biedt voor het gestelde probleem.