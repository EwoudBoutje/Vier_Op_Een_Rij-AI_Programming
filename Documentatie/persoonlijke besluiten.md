## Thomas Demeulenare

### Persoonlijk besluit

Terugkijkend op dit project ben ik tevreden met het resultaat dat we als team hebben neergezet. Hoewel niet alle geplande
uitbreidingen zijn gelukt, hebben we een volledig werkend Vier op een Rij-spel ontwikkeld met een AI, animaties, geluidseffecten 
en een duidelijk menu. Vooral het feit dat de AI strategisch kan spelen en dat we verschillende spelmodi hebben toegevoegd 
(Player vs AI, Player vs Player en AI vs AI), maakt het project completer dan ik in het begin had verwacht. Ik vind dat we 
geslaagd zijn in het realiseren van een solide basis en tegelijkertijd een 
aantal interessante extra’s hebben kunnen aanbieden.

### Persoonlijke reflectie

Tijdens dit project heb ik vooral een grote bijdrage geleverd aan de documentatie. Ik merkte dat ik goed overzicht kon houden en 
duidelijk kon beschrijven wat we hebben gemaakt en waarom bepaalde keuzes zijn genomen. Dit liet mij zien hoe belangrijk goede 
documentatie is voor zowel het inzicht als de kwaliteit van het project.

Hoewel ik minder aan de code zelf heb gewerkt, begrijp ik het gebruikte Minimax-algoritme nu veel beter. Door mee te denken, 
vragen te stellen en alles zorgvuldig uit te werken, kreeg ik een duidelijk beeld van hoe de AI beslissingen maakt en waarom dit 
algoritme geschikt is voor Vier op een Rij.

Ook heb ik geleerd hoe belangrijk goede samenwerking en planning zijn binnen een project. Ondanks dat niet alles gelukt is, ben
ik tevreden over mijn bijdrage en het eindresultaat dat we als team hebben neergezet.

---
## Ewoud Bouttelisier

### Persoonlijk besluit
Als ik naar het eindresultaat kijk, ben ik trots op wat we hebben neergezet. Mijn doel was om een sterke, werkende AI te bouwen, en hoewel niet elke geplande feature de eindmeet heeft gehaald, staat er wel een solide spel. Het is jammer dat de implementatie van verschillende moeilijkheidsgraden niet in de finale versie zit, maar dit weegt niet op tegen de technische diepgang die we wel hebben bereikt met onze game. We hebben een functioneel en uitdagend spel afgeleverd waar we als groep tevreden over mogen zijn.

### Persoonlijke reflectie
Binnen dit project heb ik mij voornamelijk gefocust op de softwareontwikkeling en de effectieve code. Dit was een leerzaam proces met de nodige ups en downs. Een van de grootste uitdagingen was het correct implementeren van het Minimax-algoritme in combinatie met Alpha-Beta pruning. Ik heb hier best wel mee geworsteld om de logica volledig kloppend te krijgen, maar door te blijven zoeken en testen heb ik nu wel een veel dieper inzicht in deze materie.

Daarnaast heb ik ook geleerd om te gaan met features die niet werken zoals gehoopt. Ik heb meermaals geprobeerd om variabele moeilijkheidsgraden toe te voegen aan de AI, maar door technische obstakels slaagde ik er telkens niet in om dit stabiel te krijgen. Uiteindelijk hebben we besloten dit concept te verwerpen ten voordele van de kwaliteit van de basis-AI. Ondanks dat dit niet gelukt is, neem ik wel enorm veel kennis mee over Python en algoritmes die ik zonder dit project niet had gehad.

---

## Michiel Geeraert

### Persoonlijk besluit

Over het algemeen vind ik het project wel geslaagd ondanks we bepaalde uitbreidingen niet hebben gehaald. We hebben een werkende vier op een rij-solver. Hiermee kunnen we al erg blij zijn. Het deel waarmee ik erg blij ben, zijn de optimalisaties dat we hebben kunnen doen, dit waren er erg veel (iterative deepening, alpha beta pruning, transposition table, etc...). Dit zorgt er allemaal voor dat ons algoritme zeer snel zetten kan berekenen, wat heel soepel aanvoelt voor de gebruiker van het programma. De interface van het spel is ook zeer geslaagd.

### Persoonlijke reflectie

Tijdens het project heb ik op verschillende vlakken geholpen. Meegewerkt aan de code, geholpen aan de documentatie en het grootste deel van de Powerpoint gemaakt.

Uiteraard is dit niet zonder problemen gegaan. Een voorbeeld hiervan is dat ik erg lang heb vastgezeten met GitHub. Hiermee had ik allemaal problemen omdat de repo stond in mijn Onedrive. Zo van die domme fouten overkomt je wel. Maar het grootste deel van ons project was wel positief in de plaats van negatief. Ook voor mezelf heb ik erg veel bijgeleerd over het minimax algoritme en alle bijkomende optimalisaties ervan. De samenwerking liep ook erg soepel tussen ons drie. Op dit vlak heb ik niets op aan te merken. Over het algemeen ben ik blij over het resultaat en ons proces van dit project.



⬅️ [Terug naar overzicht](../README.md#Inhoud)